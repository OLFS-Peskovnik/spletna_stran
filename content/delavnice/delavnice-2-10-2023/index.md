---
title: "Delavnice v tednu 2.10. - 6.10.2023"
date: 2023-10-6T15:00:00+02:00
description: ""
prijava: "https://1ka.arnes.si/a/aeb21d69"
---
# Nove delavnice v Peskovniku!

&nbsp;
&nbsp;
## Osnove 3D tiska - FDM
### 3.10.2023 ob 15:00
Izvajalec: Vid Nemec

Na delavnici se bomo spoznali z osnovami FDM oz. FFF 3D tiskalnikov. Pogledali si bomo različne vrste 3D tiska, načinov premikanja in podajanja filamentov. Spoznali bomo tudi različne vrste filamentov, šob in podlag za tiskanje.

Podrobno si bomo ogledali tudi program PrusaSlicer in različne nastavitve, ki jih ponuja. 
Dotaknili se bomo tudi raličnih »firmw	are«-ov in njihovih uporabniških vmesnikov. 

Vsak udeleženec si bo lahko natisnil svoj kos. 
Pogledali si bomo različne strani z brezplačnimi knjižnicami modelov in izdelkov.
####  PRIJAVA: https://1ka.arnes.si/a/aeb21d69

&nbsp;
&nbsp;
## Osnove LaTeX-a
### 4.10.2023 ob 15:00
Izvajalec: Lovro Drofenik

Delavnica je kot nalašč za vse, ki si želite osvojiti uporabo sistema LaTeX za ustvarjanje dokumentov. Na delavnici se boste naučili, kako ustvariti svoj prvi dokument v LaTeX-u, naučili se boste umetnost zapisovanja matematičnih formul, elegantno vstavljanje slik in tabel, ter se naučili učinkovito sklicevati na različne dele dokumenta ter citirati literaturo.

&nbsp;
&nbsp;
## CO2 laser - 101
### 5.10.2023 ob 15:00
Izvajalec: Nejc Panjan 

Na delavnici se bomo spoznali z naprednimi nastavitvami programa RDWorks. Potestirali in našli bomo optimalne parametre stroja za več različnih materialov in spoznali različne načine fiksiranja in trike za efektivno izdelavo izdelkov izdelanih na laserskem rezalniku.

Pred delavnico si na računalnike lahko naložite program RDWorks. Lahko si pripravite tudi manjše grafike (do dimenzij 100x100 mm) in prinesete kak material, ki bi ga želeli potestirati.
####  PRIJAVA: https://1ka.arnes.si/a/aeb21d69

&nbsp;
&nbsp;
## Varna uporaba Peskovnika
### 6.10.2023 ob 15:00
Izvajalec: 	David Kolšek

Delavnica varne uporabe Peskovnika zajema osnovna načela varnosti pri delu z orodji, stroji in nevarnimi snovmi ter uporabo varnostne opreme. Namenjena je zagotavljanju varnega in produktivnega delovnega okolja.
####  PRIJAVA: https://1ka.arnes.si/a/aeb21d69