---
title: "Delavnice v tednu 7. 10. - 11. 10. 2024"
date: 2024-10-04T08:00:00+02:00
description: ""
prijava: "https://1ka.arnes.si/a/2ab2a4e4"
---

# PRIJAVE SO NA POVEZAVI: https://1ka.arnes.si/a/2ab2a4e4 
## Prijave so odprte do zapolnitve mest.

&nbsp;

&nbsp;

## Resin 3D tisk
### Ponedeljek ob 15.00


**Število udeležencev:** 6

&nbsp;

Na delavnici se bomo spoznali z osnovami resin tiska, diferenciacijo tehnologij resin 3D tiska (SLA, mLCD, DLP) in drugih tehnologij 3D tiska, se sprehodili čez kratko predstavitev tehnologije ter materialov ter se nato naučili dela z mLCD resin tiskalnikom Phrozen Sonic mini 8k, ki se nahaja v Peskovniku.

&nbsp;

Naučili se bomo uporabljati tudi programsko opremo LycheeSlicer za pripravo 3D modelov na 3D tisk.


&nbsp;

&nbsp;

&nbsp;

## Trojček osnovnih delavnic
### Torek med 14.00 in 17.00

**Maksimalno število udeležencev:** 8 na vsaki delavnici

&nbsp;

Udeležba na osnovnih delavnicah (FDM 3D tisk, CO2 laser in Osnove uporabe prostora) je potrebna za pridobitev statusa _Pripravnika_ v Peskovniku. Pripravniki lahko prostor uporabljajo skladno s _Pravilnikom o nivojih članov v Peskovniku_, ki je dostopen v zavihku spletne strani "Dokumenti".  

&nbsp;

Za pridobitev statusa _Pripravnika_ je potrebno še podpisati člansko zaobljubo in izpolniti vprašalnik varnosti pri delu dostopen na spletni učilnici FS UL (študenti ostalih članic UL nas glede opravljanja vprašalnika varnosti pri delu kontaktirajte na email *peskovnik.fs.uni-lj.si*). 

&nbsp;

### 14.00 - Varna uporaba Peskovnika

&nbsp;

Delavnica varne uporabe Peskovnika zajema osnovna načela varnosti pri delu z orodji, stroji in nevarnimi snovmi ter uporabo varnostne opreme. Namenjena je zagotavljanju varnega in produktivnega delovnega okolja v Peskovniku.

&nbsp;

### 15.00 - Osnove FDM 3D tiska

&nbsp;

Na delavnici se bomo spoznali z osnovami FDM oz. FFF 3D tiskalnikov. Pogledali si bomo različne vrste 3D tiska, načinov premikanja in podajanja filamentov. Spoznali bomo tudi različne vrste filamentov, šob in podlag za tiskanje.

&nbsp;

Podrobno si bomo ogledali  tudi program PrusaSlicer in različne nastavitve, ki jih ponuja in različne spletne strani z brezplačnimi modeli. 

&nbsp;


*Spodbuja se, da imajo udeleženci s seboj svoj računalnik z nameščenim programom PrusaSlicer*

&nbsp;

### 16.00 - Osnove uporabe CO2 laserja

&nbsp;

Na delavnici se bomo naučili, kako se varno uporablja CO2 laser, nastavlja njegove nastavitve in pripravlja grafike zanj v programu RDWorks. 

&nbsp;

&nbsp;

&nbsp;


## Osnove dela s prepreg kompozitom

### Sreda ob 14.00



**Število udeležencev:** 8

&nbsp;

&nbsp;

Na delavnici o kompozitih se bomo teoretično in praktično spoznali z osnovami kompozitnih materialov. Pregledali bomo različne vrste kompozitov, njihove lastnosti in uporabe v industriji. Spoznali bomo postopek izdelave kompozitnih materialov s tehniko ročnega polaganja "prepreg" karbonske tkanine.

&nbsp; 

Na delavnici bomo imeli priložnost praktično izdelati enostaven izdelek iz karbona in pridobiti osnovno znanje za samostojno delo s temi materiali.

&nbsp;

&nbsp;

&nbsp;




## Osnove Solidworks 3D modeliranja
### Četrtek ob 15:00

**Število udeležencev:** 5


&nbsp;

Na delavnici se bomo naučili, kako pristopiti k modeliranju v Solidworks-u, kako pravilno shranjevati in ravnati z datotekami. Poglobili se bomo v osnove in naredili nekaj vaj. 

Delavnica je priporočena študentom 1. Letnika PAP programa na FS UL, ki začenjajo s predmetom RMGP in študentom drugih fakultet, ki s 3D modeliranjem v Solidworks-u še niso imeli stika. 
 
&nbsp;

**Opomba:** Na delavnico prinesite lasten prenosni računalnik z nameščenim **Solidworks** programom iz povezave   https://www.fs.uni-lj.si/studij/studiraj-na-fs/programska-oprema-za-studente/solidworks-2023/   

&nbsp;

&nbsp;

&nbsp;



## CAM Fusion360 in CNC obdelava - 1. del
### Petek ob 10.00

**Število udeležencev:** 4

&nbsp;


Na delavnici bomo spoznali pripravo CAM (Computer aided manufacturing) programov na osnovi predhodnih CAD modelov za obdelavo na 3 osnem CNC (računalniško vodenem) rezkarju Hypercut 60200 3G, ki se nahaja v Peskovniku. 

Priprava CAM bo potekala v programu Fusion 360 zaradi dostopnosti, preprostosti uporabe in več kot zadostni funkcionalnosti. Na delavnici bomo poleg teoretičnih osnov rezkanja v programu spoznali načine 2.5 dimenzionalnih CNC rezkalnih operacij. 

&nbsp;

Delavnica bo potekala v več delih. V drugem delu delavnice bomo spoznali delo na dejanskem stroju in 3D CAM odrezovalne operacije v Fusion360, v tretjem pa naprednejše procese obdelave (3D rezkanje namesto 2D).   

&nbsp;

**Opomba:** Na delavnico prinesite lasten prenosni računalnik z nameščenim **Fusion360** programom.


