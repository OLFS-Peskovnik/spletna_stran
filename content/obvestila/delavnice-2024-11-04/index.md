---
title: "Delavnice v tednu 4. 11. - 8. 11. 2024"
date: 2024-10-29T15:00:00+02:00
description: ""
prijava: "https://1ka.arnes.si/a/956bebb0"
---

# [PRIJAVA NA DELAVNICE (prijave so odprte do zapolnitve mest)](https://1ka.arnes.si/a/956bebb0)

&nbsp;

&nbsp;

## Resin 3D tisk
### Ponedeljek ob 15.00

&nbsp;

Na delavnici se bomo spoznali z osnovami SLA (“resin”) 3D tiskalnikov. Pogledali si bomo različno tehnologijo tiskanja s smolo, načinov strjevanja in prednosti in slabosti. Spoznali bomo tudi različne smole, njihove lastnosti in nevarnosti.

Podrobno si bomo ogledali program za pripravo datotek in različne nastavitve, ki jih ponuja.

Vsak udeleženec si bo lahko po delavnici natisnil svoj kos. 
Pogledali si bomo različne strani s knjižnicami modelov in izdelkov.

&nbsp;

---

&nbsp;

## Osnove konvencionalnega rezkarja - 1. del
### Torek ob 16.00

&nbsp;

Na osnovni delavnici za rezkanje bo predstavljeno varno ravnanje z rezkalnim strojem, predstavljeni bodo parametri in načini rezkanja ter osnove vpenjanja in izbire orodja. 

Ogledali si bomo vse dele stroja in orodja ter vpenjala, in izdelali enostaven izdelek z nekaj utori in različnimi obdelovalnimi strategijami.

&nbsp;

---

&nbsp;

## CAM Fusion360 in CNC obdelava - 2. del (Obvezna udeležba na 1. delu)
### Sreda ob 17.30

&nbsp;

Na delavnici bomo spoznali pripravo CAM (Computer aided manufacturing) programov na osnovi predhodnih CAD modelov za obdelavo na 3 osnem CNC (računalniško vodenem) rezkarju Hypercut 60200 3G, ki se nahaja v Peskovniku. 

Priprava CAM bo potekala v programu Fusion 360 zaradi dostopnosti, preprostosti uporabe in več kot zadostni funkcionalnosti. Na delavnici bomo poleg teoretičnih osnov rezkanja v programu spoznali načine 2.5 dimenzionalnih CNC rezkalnih operacij. 

&nbsp;

Delavnica bo potekala v več delih. V drugem delu delavnice bomo spoznali delo na dejanskem stroju in 3D CAM odrezovalne operacije v Fusion360, v tretjem pa naprednejše procese obdelave (3D rezkanje namesto 2D).   

&nbsp;

**Opomba:** Na delavnico prinesite lasten prenosni računalnik z nameščenim **Fusion360** programom.

&nbsp;

---

&nbsp;

## Spajkanje

### Četrtek ob 15.00

&nbsp;

Na delavnici bomo spoznali osnove spajkanja THT komponent, uporabe generatorja napetosti, uporabe multimetra, osnove elektrotehnike ter povezovanja in funkcije nekaterih elektronskih komponent.

&nbsp;

Vsak udeleženec bo imel priložnost pridobiti znanje dela s spajkalnikom, ki je koristno za številne malonapetostne ter velikonapetostne elektronske projekte in popravila.

&nbsp;

---

&nbsp;

&nbsp;

## Osnove dela s kompoziti (forged carbon) - 1. del
### Petek ob 15.00

&nbsp;

Na delavnici spoznamo tehniko izdelovanja karbonskih izdelkov – forged carbon. Začeli bomo s krajšim predavanjem o procesu izdelave, nato bomo s pridobljenim znanjem izdelali in obdelali izdelke. 

Zaradi samega časa, potrebnega za polimerizacijo epoksidne smole, bo delavnica potekala v dveh delih (2 dni), ki bosta potekala dva tedna zapored. 
