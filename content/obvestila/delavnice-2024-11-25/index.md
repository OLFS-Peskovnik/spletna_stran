---
title: "Delavnice v tednu 25. 11. - 29. 11. 2024"
date: 2024-11-22T11:00:00+02:00
description: ""
prijava: "https://1ka.arnes.si/a/8f6109e1"
---

# [PRIJAVA NA DELAVNICE (prijave so odprte do zapolnitve mest)](https://1ka.arnes.si/a/8f6109e1)

&nbsp;

&nbsp;

---

&nbsp;

## Spajkanje

### Ponedeljek ob 16.00

&nbsp;

Na delavnici bomo spoznali osnove spajkanja THT komponent, uporabe generatorja napetosti, uporabe multimetra, osnove elektrotehnike ter povezovanja in funkcije nekaterih elektronskih komponent.

&nbsp;

Vsak udeleženec bo imel priložnost pridobiti znanje dela s spajkalnikom, ki je koristno za številne malonapetostne ter velikonapetostne elektronske projekte in popravila.

&nbsp;

---


&nbsp;

## Osnove dela s kompoziti (forged carbon) - 1. del
### Torek ob 16.00

&nbsp;

Na delavnici spoznamo tehniko izdelovanja karbonskih izdelkov – forged carbon. Začeli bomo s krajšim predavanjem o procesu izdelave, nato bomo s pridobljenim znanjem izdelali in obdelali izdelke. 

&nbsp;

*Zaradi samega časa, potrebnega za polimerizacijo epoksidne smole, bo delavnica potekala v dveh delih (2 dni), ki bosta potekala dva tedna zapored.*

&nbsp;

---

&nbsp;

## CAM Fusion360 in CNC obdelava - 1. del
### Sreda ob 14.00

&nbsp;

Na delavnici bomo spoznali pripravo CAM (Computer aided manufacturing) programov na osnovi predhodnih CAD modelov za obdelavo na 3 osnem CNC (računalniško vodenem) rezkarju Hypercut 60200 3G, ki se nahaja v Peskovniku. 

Priprava CAM bo potekala v programu Fusion 360 zaradi dostopnosti, preprostosti uporabe in več kot zadostni funkcionalnosti. Na delavnici bomo poleg teoretičnih osnov rezkanja v programu spoznali načine 2.5 dimenzionalnih CNC rezkalnih operacij. 

&nbsp;

Delavnica bo potekala v več delih. V drugem delu delavnice bomo spoznali delo na dejanskem stroju in 3D CAM odrezovalne operacije v Fusion360, v tretjem pa naprednejše procese obdelave (3D rezkanje namesto 2D).   

&nbsp;

**Opomba:** Na delavnico prinesite lasten prenosni računalnik z nameščenim **Fusion360** programom.

&nbsp;

---

&nbsp;

## Arduino za začetnike - 1. del

### Četrtek ob 15.00

&nbsp;

Na delavnici se bomo spoznali z osnovami programiranja mikrokrmilnikov Arduino. 
V okviru delavnice se bomo naučili osnov programskega jezika C/C++, zgradbe Arduino programov, spoznali se bomo z digitalnimi in analognimi signali, njihovim procesiranjem ter serijsko komunikacijo mikrokrmilnika z računalnikom.

&nbsp;

Sveže znanje bomo v živo preizkusili na Arduino mikrokrmilnikih, kjer bomo povezali in sprogramirali nekaj osnovnih demonstracijskih primerov. 

&nbsp;

---

&nbsp;

&nbsp;

## Osnove Photoshop-a
### Petek ob 14.30

&nbsp;

Delavnica Photoshop 101 je zasnovana za začetnike, ki želijo spoznati osnove programa Adobe Photoshop. Udeleženci se bodo naučili osnovnih funkcij in orodij, kot so delo s plastmi, izbira orodij in osnovna obdelava slik. Poleg tega bodo skozi praktično delo ustvarili tri manjše projekte: foto kolaž, osnovno retuširanje fotografije in kreativno naslovnico.

&nbsp;

---