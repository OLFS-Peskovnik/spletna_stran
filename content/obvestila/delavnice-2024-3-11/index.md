---
title: "Delavnice v tednu 11. 3. - 15. 3. 2024"
date: 2024-03-08T8:30:00+02:00
description: ""
prijava: "https://1ka.arnes.si/a/f12a47b7"
---


# PRIJAVE SO NA POVEZAVI: https://1ka.arnes.si/a/f12a47b7

&nbsp;
&nbsp;
&nbsp;
&nbsp;


## Arduino 101
### Ponedeljek, 11. 3. 2024, ob 15:00
**Izvajalec:** Matej Markuža

**Število udeležencev:** 7

&nbsp;

Na delavnici se bomo spoznali z arhitekturo in delovanjem razvojnih plošč Arduino (in plošč ESP32 kompatibilnih z Arduino programskim okoljem). Naučili se bomo osnovne sintakse za pisanje Arduino programov in Arduino-specifičnih funkcij. 

&nbsp;

Delavnica bo potekala v dveh oz. po potrebi (in glede na interes in udeležbo) treh delih, na katerih bomo sistematsko prišli do dela z Arduino senzorji, moduli in knjižnicami in skušali osvojiti potek dela (ang. *workflow*) pri razvoju projektov z mikrokrmilniki od ideje do produkta.

&nbsp;

&nbsp;

&nbsp;

## Osnove stružnice - 102 
### Torek, 12. 3. 2024, ob 15:00
**Izvajalec:** Marko Kraner, Matej Markuža

**Število udeležencev:** 5

&nbsp;

Na delavnici se bomo naučili centriranja obdelovanca s štiričeljustno glavo, merjenja izteka (ang. *runout*) obdelovancev ter natančnega merjenja obdelovancev.

&nbsp;

Del delavnice bo posvečen tudi odgovarjanju na vprašanja udeležencev in pomoči pri njihovih dotičnih strugarskih projektih.
 
&nbsp;

**Opomba:** Zaželena udeležba na delavnici *Osnove stružnice - 101*

&nbsp;

&nbsp;

&nbsp;

## Fusion 360 CAM - 101
### Sreda, 13. 3. 2024, ob **16:00**
**Izvajalec:** Tit Jerman, Matevž Menart

**Število udeležencev:** 6

&nbsp;
&nbsp;

Na delavnici se bomo spoznali s pripravo CAM (Computer aided manufacturing) programov na osnovi predhodnih CAD modelov za obdelavo na 3 osnem CNC (računalniško vodenem) rezkarju Hypercut 60200 3G, ki se nahaja v Peskovniku. 

Priprava CAM bo potekala v programu Fusion 360 zaradi dostopnosti, preprostosti uporabe in več kot zadostni funkcionalnosti. Na delavnici bomo poleg teoretičnih osnov rezkanja v programu spoznali načine 2.5 dimenzionalnih CNC rezkalnih operacij. 

&nbsp;

3 dimenzionalne rezkalne operacije bomo spoznali na prihodnjih delavnicah, na katerih pa je močno zaželena predhodna udeležba na delavnici 101.   

&nbsp;

**Opomba:** Zaželeno je, če na delavnico prinesete lasten prenosni računalnik z nameščenim Fusion360 programom.

&nbsp;

&nbsp;

&nbsp;

## Družabni dogodek v Peskovniku
### Četrtek, 14. 3. 2024, ob 14:00
**Izvajalec:** /

**Število udeležencev:** 8

&nbsp;

Da Peskovnik raste kot skupnost je potrebno tudi povezovanje članov. Člani Peskovnika se vsak mesec dobimo na druženju ob igranju družabnih in drugačnih iger.

&nbsp;

Družabni dogodek bo sledil tedenskemu sestanku v Peskovniku, ki poteka vsak četrtek in na katerem se pogovarjamo o aktualnih temah in izboljšavah  Peskovnika.


&nbsp;

&nbsp;

&nbsp;


## Osnove LaTeX-a
### Petek, 15. 3. 2024, ob 14:00
**Izvajalec:** Mitja Dergan

**Število udeležencev:** 7

&nbsp;

Delavnica je namenjena udeležencem, ki se želijo naučiti uporabljati LaTeX sistem za pripravo dokumentov. Udeleženci se bodo naučili, kako napisati dokument v LaTeX-u, kako se pišejo matematične formule, vstavljajo slike in tabele, sklicuje na dele dokumenta in citira literaturo.

Zaželjeno je, da imate s seboj lasten laptop.

&nbsp;

&nbsp;

# PRIJAVE SO NA POVEZAVI: https://1ka.arnes.si/a/f12a47b7

