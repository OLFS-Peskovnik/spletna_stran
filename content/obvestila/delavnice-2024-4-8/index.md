---
title: "Delavnice v tednu 8. 4. - 12. 4. 2024"
date: 2024-04-05T8:30:00+01:00
description: ""
prijava: "https://1ka.arnes.si/a/56b68666"
---

# PRIJAVE SO NA POVEZAVI: https://1ka.arnes.si/a/56b68666



&nbsp;

&nbsp;

## 3D skeniranje - vzvratno inženirstvo
### Ponedeljek, 8. 4. 2024, ob 17.00


**Izvajalec:** David Kolšek   

**Število udeležencev:** 4

&nbsp;

Delavnica 3D skeniranja je namenjena vsem, ki bi radi spoznali osnove te tehnologije in se naučili, kako uporabljati 3D skener za zajemanje resničnih predmetov in njihovo pretvorbo v digitalne modele. Na delavnici bomo spoznali različne metode zajema podatkov, se naučili pravilne uporabe skenerja ter programske opreme za obdelavo skeniranih podatkov. Poleg tega bomo proučili tudi različne aplikacije 3D skeniranja, kot so izdelava prototipov, arhitekturno modeliranje in izdelava replik historičnih artefaktov. Delavnica bo interaktivna, s praktičnimi vajami, ki bodo udeležencem omogočile, da bodo lahko sami uporabili 3D skener in obdelovali skenirane podatke.

&nbsp;

&nbsp;

&nbsp;


## Solidworks modeliranje - 1. del
### Torek, 9. 4. 2024, ob 14.00


**Izvajalec:** Marko Kraner

**Število udeležencev:** 4

&nbsp;

Na delavnici se bomo naučili, kako pristopiti k modeliranju v Solidworks-u, kako pravilno shranjevati in ravnati z datotekami. Poglobili se bomo v osnove in naredili nekaj vaj. 

Delavnica je priporočena študentom 1. Letnika PAP programa na FS UL, ki začenjajo s predmetom RMGP in študentom drugih fakultet, ki s 3D modeliranjem v Solidworks-u še niso imeli stika. 
 
&nbsp;

**Opomba:** Na delavnico prinesite lasten prenosni računalnik z nameščenim Solidworks programom (verzija 23/24) iz povezave   https://www.fs.uni-lj.si/studij/studiraj-na-fs/programska-oprema-za-studente/solidworks-2023/   

&nbsp;

&nbsp;

&nbsp;

## Illustrator za inženirje

### Sreda, 10. 4. 2024, ob 14.00


**Izvajalec:** Maj Rudolf Verhar

**Število udeležencev:** 4

&nbsp;


Na delavnici se bomo spoznali s programom Adobe Illustrator, ki se najpogosteje uporablja za risanje vektorskih grafik in grafično oblikovanje. Spoznali in preizkusili bomo osnovna orodja programa potrebna za risanje inženirskih grafik. Skupaj se bomo naučili risati skice in diagrame, ki se uporabljajo za inženirska poročila in članke. Del delavnice bo namenjen tudi risanju in pripravi vektorskih grafik za lasersko rezanje oz. graviranje. Če na delavnici ostane čas bodo udeleženci lahko svoje grafike tudi izrezali oziroma gravirali na CO2 laserskem rezalniku. 

&nbsp;

**Dodatni pogoj:** Na delavnico pridite z lastnim računalnikom in nameščenim programom Adobe Illustrator.

&nbsp;

&nbsp;

&nbsp;

## Trojček osnovnih delavnic
### Četrtek, 11. 4. 2024, med 15.00 in 18.00

**Maksimalno število udeležencev:** 8 na vsaki delavnici

&nbsp;

Udeležba na osnovnih delavnicah (FDM 3D tisk, CO2 laser in Osnove uporabe prostora) je potrebna za pridobitev statusa _Pripravnika_ v Peskovniku. Pripravniki lahko prostor uporabljajo skladno s _Pravilnikom o nivojih članov v Peskovniku_, ki je dostopen v zavihku spletne strani "Dokumenti".  

&nbsp;

Za pridobitev statusa _Pripravnika_ je potrebno še podpisati člansko zaobljubo in izpolniti vprašalnik varnosti pri delu dostopen na spletni učilnici FS UL (študenti ostalih članic UL nas glede opravljanja vprašalnika varnosti pri delu kontaktirajte na email *peskovnik.fs.uni-lj.si*). 

&nbsp;

### 15.00 - Osnove FDM 3D tiska

**Izvajalec:** Maj Rudolf Vahtar

&nbsp;

Na delavnici se bomo spoznali z osnovami FDM oz. FFF 3D tiskalnikov. Pogledali si bomo različne vrste 3D tiska, načinov premikanja in podajanja filamentov. Spoznali bomo tudi različne vrste filamentov, šob in podlag za tiskanje.

&nbsp;

Podrobno si bomo ogledali tudi program PrusaSlicer in različne nastavitve, ki jih ponuja in različne spletne strani z brezplačnimi modeli. 

&nbsp;

*Spodbuja se, da imajo udeleženci s seboj svoj računalnik z nameščenim programom PrusaSlicer*

&nbsp;

### 16.00 - Osnove uporabe CO2 laserja

**Izvajalec:** Jakob Erhartič

&nbsp;

Na delavnici se bomo naučili, kako se varno uporablja CO2 laser, nastavlja njegove nastavitve in pripravlja grafike zanj v programu RDWorks. 

&nbsp;



### 17.00 - Varna uporaba Peskovnika

**Izvajalec:** Tit Jerman

&nbsp;

Delavnica varne uporabe Peskovnika zajema osnovna načela varnosti pri delu z orodji, stroji in nevarnimi snovmi ter uporabo varnostne opreme. Namenjena je zagotavljanju varnega in produktivnega delovnega okolja v Peskovniku.

&nbsp;

&nbsp;

&nbsp;


## Spajkanje
### Petek, 12. 4. 2024, ob 14.00


**Izvajalec:** Maj Rudolf Verhar

**Število udeležencev:** 4

&nbsp;

Na delavnici bomo spoznali osnove spajkanja THT komponent, uporabe generatorja napetosti, uporabe multimetra, osnove elektrotehnike ter povezovanja in funkcije nekaterih elektronskih komponent.

&nbsp;

Vsak udeleženec bo imel priložnost pridobiti znanje dela s spajkalnikom, ki je koristno za številne malonapetostne ter velikonapetostne elektronske projekte in popravila.

&nbsp;

&nbsp;

&nbsp;

# PRIJAVE SO NA POVEZAVI: https://1ka.arnes.si/a/56b68666

