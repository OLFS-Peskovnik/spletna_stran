---
title: "Delavnice v tednu 13. 5. - 17. 5. 2024"
date: 2024-05-10T10:00:00+02:00
description: ""
prijava: "https://1ka.arnes.si/a/05426eea"
---

# PRIJAVE SO NA POVEZAVI: https://1ka.arnes.si/a/05426eea

&nbsp;

## Osnove Arduino mikrokrmilnikov - 1. del
### Ponedeljek, 13. 5. 2024, ob 15.00
**Izvajalec:** Tim Guzelj

**Število udeležencev:** 4

&nbsp;

Na delavnici se bomo spoznali z osnovami programiranja mikrokrmilnikov Arduino. 
V okviru delavnice se bomo naučili osnov programskega jezika C/C++, zgradbe Arduino programov, spoznali se bomo z digitalnimi in analognimi signali, njihovim procesiranjem ter serijsko komunikacijo mikrokrmilnika z računalnikom.

Sveže znanje bomo v živo preizkusili na Arduino mikrokrmilnikih, kjer bomo povezali in sprogramirali nekaj osnovnih demonstracijskih primerov. 
 
&nbsp;

**Opomba:** Na delavnico prinesite lasten prenosni računalnik z nameščenim programom Arduino IDE.

&nbsp;

&nbsp;

&nbsp;


## Spajkanje
### Torek, 14. 5. 2024, ob 14.00
**Izvajalec:** David Kolšek 

**Število udeležencev:** 4

&nbsp;

Na delavnici bomo spoznali osnove spajkanja THT komponent, uporabe generatorja napetosti, uporabe multimetra, osnove elektrotehnike ter povezovanja in funkcije nekaterih elektronskih komponent.

&nbsp;

Vsak udeleženec bo imel priložnost pridobiti znanje dela s spajkalnikom, ki je koristno za številne malonapetostne ter velikonapetostne elektronske projekte in popravila.


&nbsp;

&nbsp;

&nbsp;



## Trojček osnovnih delavnic
### Sreda, 15. 5. 2024, med 14.00 in 17.00

**Maksimalno število udeležencev:** 8 na vsaki delavnici

&nbsp;

Udeležba na osnovnih delavnicah (FDM 3D tisk, CO2 laser in Osnove uporabe prostora) je potrebna za pridobitev statusa _Pripravnika_ v Peskovniku. Pripravniki lahko prostor uporabljajo skladno s _Pravilnikom o nivojih članov v Peskovniku_, ki je dostopen v zavihku spletne strani "Dokumenti".  

&nbsp;

Za pridobitev statusa _Pripravnika_ je potrebno še podpisati člansko zaobljubo in izpolniti vprašalnik varnosti pri delu dostopen na spletni učilnici FS UL (študenti ostalih članic UL nas glede opravljanja vprašalnika varnosti pri delu kontaktirajte na email *peskovnik.fs.uni-lj.si*). 

&nbsp;

### 14.00 - Varna uporaba Peskovnika
**Izvajalec:** David Kolšek

&nbsp;

Delavnica varne uporabe Peskovnika zajema osnovna načela varnosti pri delu z orodji, stroji in nevarnimi snovmi ter uporabo varnostne opreme. Namenjena je zagotavljanju varnega in produktivnega delovnega okolja v Peskovniku.

&nbsp;

### 15.00 - Osnove FDM 3D tiska
**Izvajalec:** Tim Guzelj

&nbsp;

Na delavnici se bomo spoznali z osnovami FDM oz. FFF 3D tiskalnikov. Pogledali si bomo različne vrste 3D tiska, načinov premikanja in podajanja filamentov. Spoznali bomo tudi različne vrste filamentov, šob in podlag za tiskanje.

&nbsp;

Podrobno si bomo ogledali tudi program PrusaSlicer in različne nastavitve, ki jih ponuja in različne spletne strani z brezplačnimi modeli. 

&nbsp;


*Spodbuja se, da imajo udeleženci s seboj svoj računalnik z nameščenim programom PrusaSlicer*

&nbsp;

### 16.00 - Osnove uporabe CO2 laserja
**Izvajalec:** Vid Nemec

&nbsp;

Na delavnici se bomo naučili, kako se varno uporablja CO2 laser, nastavlja njegove nastavitve in pripravlja grafike zanj v programu RDWorks. 

&nbsp;





&nbsp;

&nbsp;

## Teorija dirkanja z avtomobili in praksa na simulatorju
### Četrtek, 16. 4. 2024, ob 15.00
**Izvajalec:** Vid Nemec

**Število udeležencev:** 4

&nbsp;

Delavnica bo temeljila na osnovah dirkanja z avtomobili, kjer se bomo dotaknili ključnih vrlin za hitro odpeljan krog na dirkališču. Pogledali si bomo teorijo za dirkanjem in se nato preizkusili v praksi na simulatorju vožnje. 


&nbsp;

&nbsp;

&nbsp;


## CAM Fusion360 - 1. in 2. del
### Petek , 17. 5. 2024, 13.00-15.00 okvirno prvi del in 15.00-17.00 okvirno drugi del
**Izvajalec:** Matevž Menart

**Število udeležencev:** 4

&nbsp;

Na delavnici bomo spoznali pripravo CAM (Computer aided manufacturing) programov na osnovi predhodnih CAD modelov za obdelavo na 3 osnem CNC (računalniško vodenem) rezkarju Hypercut 60200 3G, ki se nahaja v Peskovniku. 

Priprava CAM bo potekala v programu Fusion 360 zaradi dostopnosti, preprostosti uporabe in več kot zadostni funkcionalnosti. Na delavnici bomo poleg teoretičnih osnov rezkanja v programu spoznali načine 2.5 dimenzionalnih CNC rezkalnih operacij. 

&nbsp;

V drugem delu delavnice bomo spoznali delo na dejanskem stroju in 3D CAM odrezovalne operacije v Fusion 360.   

&nbsp;

**Opomba:** Zaželeno je, če na delavnico prinesete lasten prenosni računalnik z nameščenim Fusion 360 programom.

&nbsp;

&nbsp;  

&nbsp;  

&nbsp;  

# PRIJAVE SO NA POVEZAVI: https://1ka.arnes.si/a/05426eea


