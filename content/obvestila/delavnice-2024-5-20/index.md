---
title: "Delavnice v tednu 20. 5. - 24. 5. 2024"
date: 2024-05-16T10:00:00+02:00
description: ""
prijava: "https://1ka.arnes.si/a/4531f5bc"
---

# PRIJAVE SO NA POVEZAVI: https://1ka.arnes.si/a/4531f5bc

&nbsp;

## 3D skeniranje - vzvratno inženirstvo
### Ponedeljek ob 14.00


**Izvajalec:** David Kolšek   

**Število udeležencev:** 4

&nbsp;

Delavnica 3D skeniranja je namenjena vsem, ki bi radi spoznali osnove te tehnologije in se naučili, kako uporabljati 3D skener za zajemanje resničnih predmetov in njihovo pretvorbo v digitalne modele. Na delavnici bomo spoznali različne metode zajema podatkov, se naučili pravilne uporabe skenerja ter programske opreme za obdelavo skeniranih podatkov. Poleg tega bomo proučili tudi različne aplikacije 3D skeniranja, kot so izdelava prototipov, arhitekturno modeliranje in izdelava replik historičnih artefaktov. Delavnica bo interaktivna, s praktičnimi vajami, ki bodo udeležencem omogočile, da bodo lahko sami uporabili 3D skener in obdelovali skenirane podatke.

&nbsp;

&nbsp;

&nbsp;

## Illustrator za inženirje

### Torek ob 14.00


**Izvajalec:** David Kolšek

**Število udeležencev:** 4

&nbsp;


Na delavnici se bomo spoznali s programom Adobe Illustrator, ki se najpogosteje uporablja za risanje vektorskih grafik in grafično oblikovanje. Spoznali in preizkusili bomo osnovna orodja programa potrebna za risanje inženirskih grafik. Skupaj se bomo naučili risati skice in diagrame, ki se uporabljajo za inženirska poročila in članke. Del delavnice bo namenjen tudi risanju in pripravi vektorskih grafik za lasersko rezanje oz. graviranje. Če na delavnici ostane čas bodo udeleženci lahko svoje grafike tudi izrezali oziroma gravirali na CO2 laserskem rezalniku. 

&nbsp;

**Dodatni pogoj:** Na delavnico pridite z lastnim računalnikom in nameščenim programom Adobe Illustrator.

&nbsp;

&nbsp;

&nbsp;


## Teorija dirkanja z avtomobili in praksa na simulatorju
### Sreda ob 14.00
**Izvajalec:** Vid Nemec

**Število udeležencev:** 4

&nbsp;

Delavnica bo temeljila na osnovah dirkanja z avtomobili, kjer se bomo dotaknili ključnih vrlin za hitro odpeljan krog na dirkališču. Pogledali si bomo teorijo za dirkanjem in se nato preizkusili v praksi na simulatorju vožnje. 


&nbsp;

&nbsp;

&nbsp;

## Spajkanje
### Četrtek ob 15.00
**Izvajalec:** Matej Markuža

**Število udeležencev:** 4

&nbsp;

Na delavnici bomo spoznali osnove spajkanja THT komponent, uporabe generatorja napetosti, uporabe multimetra, osnove elektrotehnike ter povezovanja in funkcije nekaterih elektronskih komponent.

&nbsp;

Vsak udeleženec bo imel priložnost pridobiti znanje dela s spajkalnikom, ki je koristno za številne malonapetostne ter velikonapetostne elektronske projekte in popravila.


&nbsp;

&nbsp;

&nbsp;



## Osnove dela s prepreg karbonskimi kompoziti
### Petek ob 14.00
**Izvajalec:** Rok Hernaus

**Število udeležencev:** 6

&nbsp;

Na delavnici o kompozitih se bomo teoretično in praktično spoznali z osnovami kompozitnih materialov. Pregledali bomo različne vrste kompozitov, njihove lastnosti in uporabe v industriji. Spoznali bomo postopek izdelave kompozitnih materialov s tehniko ročnega polaganja "prepreg" karbonske tkanine.

&nbsp; 

Na delavnici bomo imeli priložnost praktično izdelati enostaven izdelek iz karbona in pridobiti osnovno znanje za samostojno delo s temi materiali.

&nbsp;  

&nbsp;  

&nbsp;  

# PRIJAVE SO NA POVEZAVI: https://1ka.arnes.si/a/4531f5bc


