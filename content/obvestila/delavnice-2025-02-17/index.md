---
title: "Delavnice v tednu 17. 2. - 21. 2. 2025"
date: 2025-02-13T09:30:00+02:00
description: ""
prijava: "https://1ka.arnes.si/aktualnedelavnice"
---

# [PRIJAVA NA DELAVNICE (prijave so odprte do zapolnitve mest)](https://1ka.arnes.si/aktualnedelavnice)

&nbsp;

&nbsp;

---

&nbsp;

## CAM Fusion360 in CNC obdelava - 1. del
### Ponedeljek ob 13.00

&nbsp;

Na delavnici bomo spoznali pripravo CAM (Computer aided manufacturing) programov na osnovi predhodnih CAD modelov za obdelavo na 3 osnem CNC (računalniško vodenem) rezkarju Hypercut 60200 3G, ki se nahaja v Peskovniku. 

Priprava CAM bo potekala v programu Fusion 360 zaradi dostopnosti, preprostosti uporabe in več kot zadostni funkcionalnosti. Na delavnici bomo poleg teoretičnih osnov rezkanja v programu spoznali načine 2.5 dimenzionalnih CNC rezkalnih operacij. 

&nbsp;

Delavnica bo potekala v več delih. V drugem delu delavnice bomo spoznali delo na dejanskem stroju in 3D CAM odrezovalne operacije v Fusion360, v tretjem pa naprednejše procese obdelave (3D rezkanje namesto 2D).   

&nbsp;

**Opomba:** Na delavnico prinesite lasten prenosni računalnik z nameščenim **Fusion360** programom.

&nbsp;

---


&nbsp;

## Trojček osnovnih delavnic za uporabo Peskovnika
### Torek med 14.00 in 17.00


&nbsp;

Udeležba na osnovnih delavnicah (FDM 3D tisk, CO2 laser in Osnove uporabe prostora) je potrebna za pridobitev statusa _Pripravnika_ v Peskovniku. Pripravniki lahko prostor uporabljajo skladno s _Pravilnikom o nivojih članov v Peskovniku_, ki je dostopen v zavihku spletne strani "Dokumenti".  

&nbsp;

Za pridobitev statusa _Pripravnika_ je potrebno še podpisati člansko zaobljubo in izpolniti vprašalnik varnosti pri delu dostopen na spletni učilnici FS UL (študenti ostalih članic UL nas glede opravljanja vprašalnika varnosti pri delu kontaktirajte na email *peskovnik.fs.uni-lj.si*). 

### 14.00 - Osnove uporabe CO2 laserja

&nbsp;

Na delavnici se bomo naučili, kako se varno uporablja CO2 laser, nastavlja njegove nastavitve in pripravlja grafike zanj v programu RDWorks oz. Lightburn. 

&nbsp;

### 15.00 - Varna uporaba Peskovnika

&nbsp;

Delavnica varne uporabe Peskovnika zajema osnovna načela varnosti pri delu z orodji, stroji in nevarnimi snovmi ter uporabo varnostne opreme. Namenjena je zagotavljanju varnega in produktivnega delovnega okolja v Peskovniku. Hkrati na delavnici udeleženci tudi spoznajo, katera oprema in orodja se nahajajo v prostoru in so na voljo za uporabo. 

&nbsp;

### 16.00 - Osnove 3D tiska (tehnologija FDM/FFF)

&nbsp;

Na delavnici se bomo spoznali z osnovami FDM oz. FFF 3D tiskalnikov. Pogledali si bomo različne vrste 3D tiska, načinov premikanja in podajanja filamentov. Spoznali bomo tudi različne vrste filamentov, šob in podlag za tiskanje.

&nbsp;

Podrobneje si bomo ogledali  tudi program PrusaSlicer in različne nastavitve, ki jih ponuja in različne spletne strani z brezplačnimi modeli. 

&nbsp;





---

&nbsp;

## Dizanj za 3D tisk (Design for 3D printing)
### Sreda ob 16.00

&nbsp;

Na delavnici bomo spoznali omejtive in slabosti FDM 3D tiska. Pogledali si bomo metode pri snovanju 3D modelov s katerim lahko optimiziramo proces tiskanja in izdelamo bolj kvalitetne kose. Na koncu si bomo naučeno pogledali še na praktičnih primerih. Udeleženci lahko po želji tudi prinesejo svoje 3D modele na katerih bomo pogledali možne izboljšave.

Po želji lahko udeleženci prinesejo svoje 3D modele, na katerih bomo pogledali dobre in slabe konstrukcijske detajle. 

&nbsp;

---

&nbsp;

## Predstavitev izbranih projektov letnega semestra in zaključenih projektov zimskega semestra
### Četrtek ob 14.00

&nbsp;

Interni dogodek, na katerem se predstavijo zaključeni projekti, ki so se izvajali v zimskem semestru, najavijo projekti, ki se bodo izvajali v letnem semestru ter poroča o drugih aktivnostih Peskovnika v preteklem letu. 

&nbsp;

---

&nbsp;

## CAM Fusion360 in CNC obdelava - 2. del
### Petek ob 13.00

&nbsp;


Na delavnici bomo spoznali pripravo CAM (Computer aided manufacturing) programov na osnovi predhodnih CAD modelov za obdelavo na 3 osnem CNC (računalniško vodenem) rezkarju Hypercut 60200 3G, ki se nahaja v Peskovniku. 

Priprava CAM bo potekala v programu Fusion 360 zaradi dostopnosti, preprostosti uporabe in več kot zadostni funkcionalnosti. Na delavnici bomo poleg teoretičnih osnov rezkanja v programu spoznali načine 2.5 dimenzionalnih CNC rezkalnih operacij. 

&nbsp;

Delavnica bo potekala v več delih. V drugem delu delavnice bomo spoznali delo na dejanskem stroju in 3D CAM odrezovalne operacije v Fusion360, v tretjem pa naprednejše procese obdelave (3D rezkanje namesto 2D).   

&nbsp;

**Opomba:** Na delavnico prinesite lasten prenosni računalnik z nameščenim **Fusion360** programom. Obvezna je predhodna udeležba na 1. delu delavnice.