---
title: "Delavnice v tednu 24. 2. - 28. 2. 2025"
date: 2025-02-21T09:30:00+02:00
description: ""
prijava: "https://1ka.arnes.si/aktualnedelavnice"
---

# [PRIJAVA NA DELAVNICE (prijave so odprte do zapolnitve mest)](https://1ka.arnes.si/aktualnedelavnice)

&nbsp;

&nbsp;

---

&nbsp;

## Python za začetnike
### Ponedeljek ob 15.00

&nbsp;

Na delavnici bomo predstavili osnove sintakse Python programskega jezika. Predelali bomo osnovne knjižnice, ki jih uporabljamo inženirji (Numpy, SciPy, Matplotlib) in knjižnjico za obdelavo velike količine podatkov - Pandas.
Razložili bomo tudi uporabo knjižnic Beautifulsoup (HTML), Pyside/Tkinter(GUI) in  pySerial (serial komunikacija).

&nbsp;

**Opomba:** Na delavnico prinesite lasten prenosni računalnik z nameščenim Python, Visual Studio Code in nekaterimi knjižnicami po navodilih dostopnih na: https://www.youtube.com/watch?v=PWSombIVVDw. Če imate pri nameščanju težave pridite v Peskovnik deset minut prej in vam bo izvajalec delavnice pomagal.

&nbsp;

---

&nbsp;

## Osnove struženja - 1. del
### Torek ob 13.00

&nbsp;

Delavnica je namenjena študentom, ki se želijo naučiti osnov obdelave kovin. Na delavnici se boste naučili osnovnih tehnik uporabe stružnice, kot so nastavljanje hitrosti, vpenjanje kosa, izbira orodja in nastavljanje globine rezanja. Poleg tega boste spoznali varnostne ukrepe pri delu s stružnico ter se naučili prepoznati in preprečevati morebitne nevarnosti. Na koncu delavnice boste imeli priložnost izdelati svoj lasten izdelek. 

&nbsp;

Delavnica je namenjena tako začetnikom kot tudi tistim z že nekaj izkušnjami, ki bi želeli uporabljati stružnico in orodja v Peskovniku.

&nbsp;

---

&nbsp;

## Osnove dela s kompoziti (tehnika *wet layup*) - 1. del 
### Sreda ob 16:00

&nbsp;

Na delavnici bomo spoznali osnove kompozitnih struktur. Osredotočili se bomo na izdelave izdelkov z metodo wet-layup iz raznih vrst vlaken (ogljikova, steklena, aramid) in epoksidne smole. 

&nbsp;

**Opomba:** Zaradi samega časa, potrebnega za polimerizacijo epoksidne smole, bo delavnica potekala v dveh delih.

&nbsp;

---

&nbsp;

## Osnove struženja - 1. del
### Četrtek ob 15.00

&nbsp;

Delavnica je namenjena študentom, ki se želijo naučiti osnov obdelave kovin. Na delavnici se boste naučili osnovnih tehnik uporabe stružnice, kot so nastavljanje hitrosti, vpenjanje kosa, izbira orodja in nastavljanje globine rezanja. Poleg tega boste spoznali varnostne ukrepe pri delu s stružnico ter se naučili prepoznati in preprečevati morebitne nevarnosti. Na koncu delavnice boste imeli priložnost izdelati svoj lasten izdelek. 

&nbsp;

Delavnica je namenjena tako začetnikom kot tudi tistim z že nekaj izkušnjami, ki bi želeli uporabljati stružnico in orodja v Peskovniku.

&nbsp;

---

&nbsp;

## 3D skeniranje
### Petek ob 13.00

&nbsp;

Delavnica 3D skeniranja je praktično usmerjena. Tekom delavnice bomo skenirali kose na profesionalnem 3D skenerju Zeiss ScanCobot. Spoznali bomo potek dela na skenerju in postopek post-procesiranja od oblaka točk (ang. _point cloud_) do vodotesnih mrežastih modelov (ang. _watertight mesh body_), ki se lahko neposredno uporabljajo za 3D tisk.

Spoznali bomo tudi postopek vzvratnega inženirstva (ang. _reverse engineering_), pri katerem iz skenirane geometrije ekstrahiramo dimenzije in oblike na osnovi katerih v CAD modelirniku zrišemo nov kos.

Ker se skener uporablja tudi za primerjavo dejanskih kosov (npr. rezkan izdelek) z referenčno geometrijo (CAD model) bomo nekaj besed namenili tudi primerjavi geometrij in vizualizaciji odstopanj.

&nbsp;

**Opomba:** Na delavnico lahko prinesete lastne kose, ki jih želite 3D skenirati (_max. volumen okvirno 300x300x300 mm oz. manjše_).


&nbsp;

---

&nbsp;


### Udeležba na vseh delavnicah in aktivnostih Peskovnika je brezplačna. 
### Opravljene delavnice oz. usposabljanja so pogoj za uporabo opreme in strojev v Peskovniku.