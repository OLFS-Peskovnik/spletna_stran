---
title: "Delavnice v tednu 10. 3. - 14. 3. 2025"
date: 2025-03-07T09:30:00+02:00
description: ""
prijava: "https://1ka.arnes.si/aktualnedelavnice"
---

# [PRIJAVA NA DELAVNICE (prijave so odprte do zapolnitve mest)](https://1ka.arnes.si/aktualnedelavnice)

&nbsp;

&nbsp;

---

&nbsp;

## CAM Fusion360 in CNC obdelava - 1. del
### Ponedeljek ob 14.00

&nbsp;

Na delavnici bomo spoznali pripravo CAM (Computer aided manufacturing) programov na osnovi predhodnih CAD modelov za obdelavo na 3 osnem CNC (računalniško vodenem) rezkarju Hypercut 60200 3G, ki se nahaja v Peskovniku. 

Priprava CAM bo potekala v programu Fusion 360 zaradi dostopnosti, preprostosti uporabe in več kot zadostni funkcionalnosti. Na delavnici bomo poleg teoretičnih osnov rezkanja v programu spoznali načine 2.5 dimenzionalnih CNC rezkalnih operacij. 

&nbsp;

Delavnica bo potekala v več delih. V drugem delu delavnice bomo spoznali delo na dejanskem stroju in 3D CAM odrezovalne operacije v Fusion360, v tretjem pa naprednejše procese obdelave (3D rezkanje namesto 2D).   

&nbsp;

**Opomba:** Na delavnico prinesite lasten prenosni računalnik z nameščenim **Fusion360** programom.

&nbsp;

---

&nbsp;

## Dizajn za 3D tisk (Design for 3D printing)
### Torek ob 15.00

&nbsp;

Na delavnici bomo spoznali omejtive in slabosti FDM 3D tiska. Pogledali si bomo metode pri snovanju 3D modelov s katerim lahko optimiziramo proces tiskanja in izdelamo bolj kvalitetne kose. Na koncu si bomo naučeno pogledali še na praktičnih primerih. Udeleženci lahko po želji tudi prinesejo svoje 3D modele na katerih bomo pogledali možne izboljšave.

&nbsp;

**Opomba:** Po želji lahko udeleženci prinesete svoje 3D modele, na katerih bomo pogledali dobre in slabe konstrukcijske detajle. 

&nbsp;

---


&nbsp;

## Osnove dela s kompoziti (tehnika *forged carbon*) - 1. del 
### Sreda ob 16:00

&nbsp;

Na delavnici spoznamo tehniko izdelovanja karbonskih izdelkov **forged carbon**. Začeli bomo s krajšim predavanjem o procesu izdelave, nato bomo s pridobljenim znanjem izdelali in obdelali izdelke. 

&nbsp;

**Opomba:** Zaradi samega časa, potrebnega za polimerizacijo epoksidne smole, bo delavnica potekala v dveh delih (2 ločena termina), ki bosta predvidoma potekala v dveh zaporednih tednih.

&nbsp;

---

&nbsp;

## Študentski projekt Hydrogen Formula - uvodni sestanek
### Četrtek ob 15.00

&nbsp;

Na Fakulteti za strojništvo se oblikuje nova študentska ekipa za mednarodno tekmovanje __Hydrogen Grand Prix__. Na tekmovanju se tekmuje z radijsko vodenimi vozili na električni pogon, kjer je energija za pogon shranjena v vodikovih celicah. 

V dirkalnik se integrira uradno pridobljene dovoljene komponente, ki pa se jih lahko skladno s pravilniki tudi spremeni ali nadgradi. Ostale manjkajoče komponente se dokupi ali zasnuje in izdela tako, da je dirkalnik čim bolj učinkovit.

&nbsp;

**Opomba:** V ekipi so dobrodošli študenti različnih študijskih smeri in fakultet, saj si želimo čim več interdisciplinarnosti in različnih znanj.

&nbsp;

---

&nbsp;

## 3D modeliranje za laserski razrez
### Petek ob 14.00

&nbsp;

Da delavnici bomo spoznali prednosti in omejitve modelov dizajniranih za izdelavo na CNC laserju.

Osredotočeni bomo pa na modeliranje in izdelavo dejanskih kosov. Skupaj bomo zmodelirali nek preprost in tudi bolj kompleksen kos v Solidworksu.

Naučili se bomo tudi parametričnega modeliranja z enačbami.

Ponovili bomo uporabo laserja, upoštevali lastnosti materialov pri izrezu.

&nbsp;

**Opomba:** Ker bomo 3D modelirali skupaj, je zaželeno, če na delavnico prinesete svoj računalnik z naloženim Solidworks programom.


&nbsp;

---

&nbsp;


### Udeležba na vseh delavnicah in aktivnostih Peskovnika je brezplačna. 
### Opravljene delavnice oz. usposabljanja za stroje so pogoj za uporabo opreme in strojev v Peskovniku.

&nbsp;

---

&nbsp;

# [PRIJAVA NA DELAVNICE (prijave so odprte do zapolnitve mest)](https://1ka.arnes.si/aktualnedelavnice)