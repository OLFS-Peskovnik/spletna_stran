---
title: "Delavnice v tednu 24. 3. - 28. 3. 2025"
date: 2025-03-20T09:30:00+02:00
description: ""
prijava: "https://1ka.arnes.si/aktualnedelavnice"
---

# [PRIJAVA NA DELAVNICE (prijave so odprte do zapolnitve mest)](https://1ka.arnes.si/aktualnedelavnice)

&nbsp;

&nbsp;

---

&nbsp;

## Resin 3D tisk

### Ponedeljek ob 14.00

&nbsp;

Na delavnici se bomo spoznali z osnovami SLA (“resin”) 3D tiskalnikov. Pogledali si bomo različno tehnologijo tiskanja s smolo, načinov strjevanja in prednosti in slabosti. Spoznali bomo tudi različne smole, njihove lastnosti in nevarnosti.

Podrobno si bomo ogledali program za pripravo datotek in različne nastavitve, ki jih ponuja.

Vsak udeleženec si bo lahko po delavnici natisnil svoj kos. 
Pogledali si bomo različne strani s knjižnicami modelov in izdelkov.

&nbsp;

---

&nbsp;

## Osnove struženja kovinskih materialov - 3. del 

### Torek ob 16.00

&nbsp;

Na delavnici se bomo naučili menjave glav stružnice, uporabe ter centriranja obdelovanca v štiri čeljustni glavi z merilno urico in notranjega struženja. Pogledali si bomo različne tipe in uporabo linet. 

&nbsp;

Del delavnice bo posvečen tudi odgovarjanju na vprašanja udeležencev in pomoči pri njihovih dotičnih strugarskih projektih.
 
&nbsp;

**Opomba:** Obvezna predhodna udeležba na delavnici *Osnove struženja kovinskih materialov - 1. del* preferenčno tudi na *Osnove struženja kovinskih materialov - 2. del*.

&nbsp;

---

&nbsp;

## Trojček osnovnih delavnic za uporabo Peskovnika

### Sreda med 14.00 in 17.00


&nbsp;

Udeležba na osnovnih delavnicah (FDM 3D tisk, CO2 laser in Osnove uporabe prostora) je potrebna za pridobitev statusa _Pripravnika_ v Peskovniku. Pripravniki lahko prostor uporabljajo skladno s _Pravilnikom o nivojih članov v Peskovniku_, ki je dostopen v zavihku spletne strani "Dokumenti".  

&nbsp;

Za pridobitev statusa _Pripravnika_ je potrebno še podpisati člansko zaobljubo in izpolniti vprašalnik varnosti pri delu dostopen na spletni učilnici FS UL (študenti ostalih članic UL nas glede opravljanja vprašalnika varnosti pri delu kontaktirajte na email *peskovnik.fs.uni-lj.si*). 

&nbsp;

### 14.00 - Varna uporaba Peskovnika

&nbsp;

Delavnica varne uporabe Peskovnika zajema osnovna načela varnosti pri delu z orodji, stroji in nevarnimi snovmi ter uporabo varnostne opreme. Namenjena je zagotavljanju varnega in produktivnega delovnega okolja v Peskovniku. Hkrati na delavnici udeleženci tudi spoznajo, katera oprema in orodja se nahajajo v prostoru in so na voljo za uporabo. 

&nbsp;

### 15.00 - Osnove 3D tiska (tehnologija FDM/FFF)

&nbsp;

Na delavnici se bomo spoznali z osnovami FDM oz. FFF 3D tiskalnikov. Pogledali si bomo različne vrste 3D tiska, načinov premikanja in podajanja filamentov. Spoznali bomo tudi različne vrste filamentov, šob in podlag za tiskanje.

&nbsp;

Podrobneje si bomo ogledali  tudi program PrusaSlicer in različne nastavitve, ki jih ponuja in različne spletne strani z brezplačnimi modeli. 

&nbsp;

### 16.00 - Osnove uporabe CO2 laserja

&nbsp;

Na delavnici se bomo naučili, kako se varno uporablja CO2 laser, nastavlja njegove nastavitve in pripravlja grafike zanj v programu RDWorks oz. Lightburn. 

&nbsp;

---

&nbsp;

## Spajkanje

### Četrtek ob 14.00

&nbsp;

Na delavnici bomo spoznali osnove spajkanja THT komponent, uporabe generatorja napetosti, uporabe multimetra, osnove elektrotehnike ter povezovanja in funkcije nekaterih elektronskih komponent.

&nbsp;

Vsak udeleženec bo imel priložnost pridobiti znanje dela s spajkalnikom, ki je koristno za številne malonapetostne ter velikonapetostne elektronske projekte in popravila.

&nbsp;

---

&nbsp;

## Osnove Solidworks 3D modeliranja

### Petek ob 14.00

&nbsp;

Na delavnici se bomo naučili, kako pristopiti k modeliranju v Solidworks-u, kako pravilno shranjevati in ravnati z datotekami. Poglobili se bomo v osnove in naredili nekaj vaj. 

Delavnica je priporočena študentom 1. Letnika PAP programa na FS UL, ki začenjajo s predmetom RMGP in študentom drugih fakultet, ki s 3D modeliranjem v Solidworks-u še niso imeli stika. 
 
&nbsp;

**Opomba:** Na delavnico prinesite lasten prenosni računalnik z nameščenim **Solidworks** programom iz povezave   https://www.fs.uni-lj.si/studij/studiraj-na-fs/programska-oprema-za-studente/solidworks-2023/   

&nbsp;

---

&nbsp;


### Udeležba na vseh delavnicah in aktivnostih Peskovnika je brezplačna. 
### Opravljene delavnice oz. usposabljanja za stroje so pogoj za uporabo opreme in strojev v Peskovniku.

&nbsp;

---

&nbsp;

# [PRIJAVA NA DELAVNICE (prijave so odprte do zapolnitve mest)](https://1ka.arnes.si/aktualnedelavnice)

&nbsp;

Prijavi se na delavnice, ki te zanimajo in katerih se imaš namen udeležiti.
Če si se na delavnico prijavil/a pa se je ne moreš udeležiti nam to prosim pravočasno sporoči na [peskovnik@fs.uni-lj.si](mailto:peskovnik@fs.uni-lj.si), da lahko tvoje mesto na delavnici sprostimo za koga drugega.

&nbsp;

*Če v tem tednu ni delavnice, ki bi te zanimala, nam lahko prek obrazca https://1ka.arnes.si/potencialnedelavnice sporočiš katere delavnice oz. izobraževanja bi te zanimala, da jih skušamo v prihodnosti izvesti več.*

&nbsp;

**Če pa imaš zanimiva (bolj ali manj tehnična in praktična) znanja, ki bi jih želel deliti med druge študente pa si povabljen/a, da pripraviš in izvedeš delavnico v Peskovniku (npr. vlivanje aluminija, kovanje, šivanje, delo z usnjem, vakuumiranje plastike, brizganje, hydrodipping, airbrush, Arduino, popravljanje motorjev, radioamaterstvo, izdelava tiskanih vezij,...). Za pripravo nove delavnice nam piši na [peskovnik@fs.uni-lj.si](mailto:peskovnik@fs.uni-lj.si) oz. se oglasi v Peskovniku, da se dogovorimo o poteku in načinu dela.**

