---
title: "Delavnice v tednu 21. 4. - 25. 4. 2025"
date: 2025-04-18T09:30:00+02:00
description: ""
prijava: "https://1ka.arnes.si/aktualnedelavnice"
---

# [PRIJAVA NA DELAVNICE (prijave so odprte do zapolnitve mest)](https://1ka.arnes.si/aktualnedelavnice)

&nbsp;

&nbsp;


---

&nbsp;

## Izdelava skateboardov - 1. del

### Torek ob 14.00

&nbsp;

Tekom 3. delov delavnic bomo s tehniko prešanja furnirja v dvostranski kalup izdelali več rolk. 

&nbsp;

Prvi del bo namenjen teoretičnim osnovam izdelave skateboardov oz. rolk, njihovih tipov in tipov komponent, ki se uporabljajo pri gradnji (materiali, lepila, tehnike gradnje, podvozja, kolesa, vijaki). Pripravili bomo tudi furnir za lepljenje in ga ob koncu delavnice potencialno že stisnili v preši.

Na drugem delu bomo iz prešanih blank-ov izrezali želeno geometrijo rolke, jo zbrusili v končno obliko, določili pozicijo podvozja in ustvarili luknje ter pripravili za lakiranje oz. graviranje.

Tretji del bo namenjen personalizaciji (graviranje), lakiranju in montaži komponent.

&nbsp;

---

## Spajkanje elektronskih komponent za začetnike

### Sreda ob 16.00


&nbsp;

Na delavnici bomo spoznali osnove spajkanja THT komponent, uporabe generatorja napetosti, uporabe multimetra, osnove elektrotehnike ter povezovanja in funkcije nekaterih elektronskih komponent.

&nbsp;

Vsak udeleženec bo imel priložnost pridobiti znanje dela s spajkalnikom, ki je koristno za številne malonapetostne ter velikonapetostne elektronske projekte in popravila.

&nbsp;

---

## Osnove digitalne fotografije

### Četrtek ob 14.30

&nbsp;

Na delavnici se bomo spoznali z osnovami uporabe digitalnih fotoaparatov. Namenjena je vsem, ki bi radi bolje razumeli, kako njihov fotoaparat deluje, ter se naučili zajemati kakovostnejše fotografije v različnih pogojih.

&nbsp;

Uvodoma bomo spoznali glavne dele in funkcije fotoaparata ter razlike med različnimi vrstami (kompaktni, DSLR, brezzrcalni). Osredotočili se bomo na osnovne fotografske pojme, kot so zaslonka (aperture), čas osvetlitve (shutter speed), ISO, in kako ti trije elementi vplivajo na svetlobo in izgled fotografije.

Preizkusili bomo različne načine fotografiranja (auto, manual, priority načini), spoznali delovanje fokusa, beline (white balance) in osnovne kompozicijske prijeme.

V praktičnem delu bomo z vajo preizkusili različne nastavitve in skupaj analizirali rezultate. Udeleženci bodo imeli možnost fotografirati v različnih svetlobnih pogojih ter eksperimentirati z nastavitvami glede na želeni učinek.

&nbsp;

Delavnica je primerna za začetnike in vse, ki si želijo pridobiti trdne osnove za nadaljnje raziskovanje fotografije. Zaželeno je, da udeleženci prinesejo svoj fotoaparat.


&nbsp;

---

## Izdelava skateboardov - 2. del

### Petek ob 16.30

&nbsp;

Na drugem delu delavnice bomo iz prešanih blank-ov za skateboarde izrezali želeno geometrijo rolke, jo zbrusili v končno obliko, določili pozicijo podvozja in ustvarili luknje ter pripravili za lakiranje oz. graviranje.

Tretji del delavnice bo namenjen personalizaciji (graviranje), lakiranju in montaži komponent.

&nbsp;

Močno zaželena je predhodna udeležba na 1. delu delavnice.

&nbsp;

---

&nbsp;

# [PRIJAVA NA DELAVNICE (prijave so odprte do zapolnitve mest)](https://1ka.arnes.si/aktualnedelavnice)

&nbsp;

Prijavi se na delavnice, ki te zanimajo in katerih se imaš namen udeležiti.
Če si se na delavnico prijavil/a pa se je ne moreš udeležiti nam to prosim pravočasno sporoči na [peskovnik@fs.uni-lj.si](mailto:peskovnik@fs.uni-lj.si), da lahko tvoje mesto na delavnici sprostimo za koga drugega.

&nbsp;

*Če v tem tednu ni delavnice, ki bi te zanimala, nam lahko prek obrazca https://1ka.arnes.si/potencialnedelavnice sporočiš katere delavnice oz. izobraževanja bi te zanimala, da jih skušamo v prihodnosti izvesti več.*

&nbsp;

**Če pa imaš zanimiva (bolj ali manj tehnična in praktična) znanja, ki bi jih želel deliti med druge študente pa si povabljen/a, da pripraviš in izvedeš delavnico v Peskovniku (npr. vlivanje aluminija, kovanje, šivanje, delo z usnjem, vakuumiranje plastike, brizganje, hydrodipping, airbrush, Arduino, popravljanje motorjev, radioamaterstvo, izdelava tiskanih vezij,...). Za pripravo nove delavnice nam piši na [peskovnik@fs.uni-lj.si](mailto:peskovnik@fs.uni-lj.si) oz. se oglasi v Peskovniku, da se dogovorimo o poteku in načinu dela.**

