---
title: "Delavnice v tednu 28. 4. - 30. 4. 2025"
date: 2025-04-25T09:30:00+02:00
description: ""
prijava: "https://1ka.arnes.si/aktualnedelavnice"
---





# [PRIJAVA NA DELAVNICE (prijave so odprte do zapolnitve mest)](https://1ka.arnes.si/aktualnedelavnice)

&nbsp;

&nbsp;

&nbsp;

## Osnove dela s kompoziti (wet layup) - 1. del

### Ponedeljek ob 15.00

&nbsp;

Na delavnici bomo spoznali osnove kompozitnih struktur. Osredotočili se bomo na izdelave izdelkov z metodo wet-layup iz raznih vrst vlaken (ogljikova, steklena, aramid) in epoksidne smole. 

&nbsp;

**Opomba:** Zaradi samega časa, potrebnega za polimerizacijo epoksidne smole, bo delavnica potekala v dveh delih.

&nbsp;

---
&nbsp;

## Rezkar za začetnike - 1. del

### Torek ob 14.00

&nbsp;

Na osnovni delavnici za rezkanje bo predstavljeno varno ravnanje z rezkalnim strojem, predstavljeni bodo parametri in načini rezkanja ter osnove vpenjanja in izbire orodja. 

&nbsp;

Ogledali si bomo vse dele stroja in orodja ter vpenjala, in izdelali enostaven izdelek z nekaj utori in različnimi obdelovalnimi strategijami.

&nbsp;


---

## Osnove digitalne fotografije - 2. del

### Sreda ob 12.00

&nbsp;

Na delavnici se bomo spoznali z naprednejšo uporabo digitalnih fotoaparatov ter se naučili zajemati kakovostnejše fotografije v različnih pogojih.

&nbsp;

Na delavnici se bomo posvetili fotografiranju z digitalnim fotoaparatom v ročnem načinu (Manual Mode). Udeleženci bodo spoznali delovanje osnovnih nastavitev, kot so zaslonka, čas osvetlitve in ISO, ter se naučili, kako z njihovo kombinacijo doseči pravilno osvetljenost in želeni vizualni učinek. Preko praktičnih vaj bomo urili razumevanje svetlobe, ostrenja, globinske ostrine ter razvijali občutek za kompozicijo. Večji del delavnice bo namenjen samostojnemu fotografiranju, kjer bomo nova znanja takoj preizkušali v praksi.


&nbsp;

**Opomba:** Obvezno je, da udeleženci prinesejo svoj digitalni fotoaparat. Zaželena je predhodna udeležba na 1. delu delavnice.

&nbsp;

---

&nbsp;

# [PRIJAVA NA DELAVNICE (prijave so odprte do zapolnitve mest)](https://1ka.arnes.si/aktualnedelavnice)

&nbsp;

Prijavi se na delavnice, ki te zanimajo in katerih se imaš namen udeležiti.
Če si se na delavnico prijavil/a pa se je ne moreš udeležiti nam to prosim pravočasno sporoči na [peskovnik@fs.uni-lj.si](mailto:peskovnik@fs.uni-lj.si), da lahko tvoje mesto na delavnici sprostimo za koga drugega.

&nbsp;

*Če v tem tednu ni delavnice, ki bi te zanimala, nam lahko prek obrazca https://1ka.arnes.si/potencialnedelavnice sporočiš katere delavnice oz. izobraževanja bi te zanimala, da jih skušamo v prihodnosti izvesti več.*

&nbsp;

**Če pa imaš zanimiva (bolj ali manj tehnična in praktična) znanja, ki bi jih želel deliti med druge študente pa si povabljen/a, da pripraviš in izvedeš delavnico v Peskovniku (npr. vlivanje aluminija, kovanje, šivanje, delo z usnjem, vakuumiranje plastike, brizganje, hydrodipping, airbrush, Arduino, popravljanje motorjev, radioamaterstvo, izdelava tiskanih vezij,...). Za pripravo nove delavnice nam piši na [peskovnik@fs.uni-lj.si](mailto:peskovnik@fs.uni-lj.si) oz. se oglasi v Peskovniku, da se dogovorimo o poteku in načinu dela.**

