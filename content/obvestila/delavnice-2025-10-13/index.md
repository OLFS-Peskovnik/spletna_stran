---
title: "Delavnice v tednu 13. 10. - 17. 10. 2025"
date: 2025-10-09T12:30:00+02:00
description: ""
prijava: "https://1ka.arnes.si/a/896d6a6c"
---

# [PRIJAVA NA DELAVNICE (prijave so odprte do zapolnitve mest)](https://1ka.arnes.si/aktualnedelavnice)

&nbsp;

&nbsp;

&nbsp;

---

&nbsp;

## Osnove Python programskega jezika
### Ponedeljek ob 14:00

&nbsp;

Na delavnici bomo predstavili osnove sintakse Python programskega jezika. Predelali bomo osnovne knjižnice, ki jih uporabljamo inženirji (Numpy, SciPy, Matplotlib) in knjižnjico za obdelavo velike količine podatkov - Pandas.
Razložili bomo tudi uporabo knjižnic Beautifulsoup (HTML), Pyside/Tkinter(GUI) in  pySerial (serial komunikacija).

&nbsp;

**Opomba:** Na delavnico prinesite lasten prenosni računalnik z nameščenim Python, Visual Studio Code in nekaterimi knjižnicami po navodilih dostopnih na: https://www.youtube.com/watch?v=PWSombIVVDw. *Če imate pri nameščanju težave pridite v Peskovnik deset minut prej in vam bo izvajalec delavnice pomagal.*

&nbsp;


---




&nbsp;

## Trojček osnovnih delavnic za uporabo Peskovnika

### Torek med 14.00 in 17.00


&nbsp;

Udeležba na osnovnih delavnicah (FDM 3D tisk, CO2 laser in Osnove uporabe prostora) je potrebna za pridobitev statusa _Pripravnika_ v Peskovniku. Pripravniki lahko prostor uporabljajo skladno s _Pravilnikom o nivojih članov v Peskovniku_, ki je dostopen v zavihku spletne strani "Dokumenti".  

&nbsp;

Za pridobitev statusa _Pripravnika_ je potrebno še podpisati člansko zaobljubo in izpolniti vprašalnik varnosti pri delu dostopen na spletni učilnici FS UL (študenti ostalih članic UL nas glede opravljanja vprašalnika varnosti pri delu kontaktirajte na email *peskovnik.fs.uni-lj.si*). 

&nbsp;

### 14:00 - Osnove uporabe CO2 laserja

&nbsp;

Na delavnici se bomo naučili, kako se varno uporablja CO2 laser, nastavlja njegove nastavitve in pripravlja grafike zanj v programu RDWorks oz. Lightburn. 

&nbsp;

### 15:00 - Osnove 3D tiska (tehnologija FDM/FFF)

&nbsp;

Na delavnici se bomo spoznali z osnovami FDM oz. FFF 3D tiskalnikov. Pogledali si bomo različne vrste 3D tiska, načinov premikanja in podajanja filamentov. Spoznali bomo tudi različne vrste filamentov, šob in podlag za tiskanje.

&nbsp;

Podrobneje si bomo ogledali  tudi program PrusaSlicer in različne nastavitve, ki jih ponuja in različne spletne strani z brezplačnimi modeli. 

&nbsp;

### 16:00 - Varna uporaba Peskovnika

&nbsp;

Delavnica varne uporabe Peskovnika zajema osnovna načela varnosti pri delu z orodji, stroji in nevarnimi snovmi ter uporabo varnostne opreme. Namenjena je zagotavljanju varnega in produktivnega delovnega okolja v Peskovniku. Hkrati na delavnici udeleženci tudi spoznajo, katera oprema in orodja se nahajajo v prostoru in so na voljo za uporabo. 


&nbsp;


---


&nbsp;

## CAM Fusion360 in CNC obdelava - 1. del

### Sreda ob 15:30

&nbsp;

Na delavnici bomo spoznali pripravo CAM (Computer aided manufacturing) programov na osnovi predhodnih CAD modelov za obdelavo na 3 osnem CNC (računalniško vodenem) rezkarju Hypercut 60200 3G, ki se nahaja v Peskovniku. 

Priprava CAM bo potekala v programu Fusion 360 zaradi dostopnosti, preprostosti uporabe in več kot zadostni funkcionalnosti. Na delavnici bomo poleg teoretičnih osnov rezkanja v programu spoznali načine 2.5 dimenzionalnih CNC rezkalnih operacij. 

&nbsp;

Delavnica bo potekala v več delih. V drugem delu delavnice bomo spoznali delo na dejanskem stroju in 3D CAM odrezovalne operacije v Fusion360, v tretjem pa naprednejše procese obdelave (3D rezkanje namesto 2D).   

&nbsp;

**Opomba:** Na delavnico prinesite lasten prenosni računalnik z nameščenim **Fusion360** programom.

&nbsp;


---

## Osnove dela s kompoziti (wet layup) - 1. del

### Četrtek ob 16.00

&nbsp;

Na delavnici bomo spoznali osnove kompozitnih struktur. Osredotočili se bomo na izdelave izdelkov z metodo wet-layup iz raznih vrst vlaken (ogljikova, steklena, aramid) in epoksidne smole. 

&nbsp;

**Opomba:** Zaradi samega časa, potrebnega za polimerizacijo epoksidne smole, bo delavnica potekala v dveh delih.

&nbsp;


---


&nbsp;

## Arduino za začetnike - 1. del

### Petek ob 15.30

&nbsp;

Na delavnici se bomo spoznali z osnovami programiranja mikrokrmilnikov Arduino. 
V okviru delavnice se bomo naučili osnov programskega jezika C/C++, zgradbe Arduino programov, spoznali se bomo z digitalnimi in analognimi signali, njihovim procesiranjem ter serijsko komunikacijo mikrokrmilnika z računalnikom.

&nbsp;

Sveže znanje bomo v živo preizkusili na Arduino mikrokrmilnikih, kjer bomo povezali in sprogramirali nekaj osnovnih demonstracijskih primerov. 

&nbsp;

Na prihodnjih delavnicah bomo spoznali še delo s knjižnicami in moduli za izdelavo kompleksnejših elektrotehniških vgradnih vezij.

&nbsp;


---



&nbsp;




 
&nbsp;





# [PRIJAVA NA DELAVNICE (prijave so odprte do zapolnitve mest)](https://1ka.arnes.si/aktualnedelavnice)

&nbsp;

Prijavi se na delavnice, ki te zanimajo in katerih se imaš namen udeležiti.
Če si se na delavnico prijavil/a pa se je ne moreš udeležiti nam to prosim pravočasno sporoči na [peskovnik@fs.uni-lj.si](mailto:peskovnik@fs.uni-lj.si), da lahko tvoje mesto na delavnici sprostimo za koga drugega.

&nbsp;

*Če v tem tednu ni delavnice, ki bi te zanimala, nam lahko prek obrazca https://1ka.arnes.si/potencialnedelavnice sporočiš katere delavnice oz. izobraževanja bi te zanimala, da jih skušamo v prihodnosti izvesti več.*

&nbsp;

**Če pa imaš zanimiva (bolj ali manj tehnična in praktična) znanja, ki bi jih želel deliti med druge študente pa si povabljen/a, da pripraviš in izvedeš delavnico v Peskovniku (npr. vlivanje aluminija, kovanje, šivanje, delo z usnjem, vakuumiranje plastike, brizganje, hydrodipping, airbrush, Arduino, popravljanje motorjev, radioamaterstvo, izdelava tiskanih vezij,...). Za pripravo nove delavnice nam piši na [peskovnik@fs.uni-lj.si](mailto:peskovnik@fs.uni-lj.si) oz. se oglasi v Peskovniku, da se dogovorimo o poteku in načinu dela.**

