---
title: "Delavnice v tednu 17. 11. - 21. 11. 2025"
date: 2025-11-13T16:30:00+02:00
description: ""
prijava: "https://1ka.arnes.si/a/c8ab1030"
---

# [PRIJAVA NA DELAVNICE (prijave so odprte do zapolnitve mest)](https://1ka.arnes.si/a/c8ab1030)

&nbsp;

&nbsp;

&nbsp;

&nbsp;

## Python za začetnike
### Ponedeljek ob 14:00

&nbsp;

Na delavnici bomo predstavili osnove sintakse Python programskega jezika. Predelali bomo osnovne knjižnice, ki jih uporabljamo inženirji (Numpy, SciPy, Matplotlib) in knjižnjico za obdelavo velike količine podatkov - Pandas.
Razložili bomo tudi uporabo knjižnic Beautifulsoup (HTML), Pyside/Tkinter(GUI) in  pySerial (serial komunikacija).

&nbsp;

**Opomba:** Na delavnico prinesite lasten prenosni računalnik z nameščenim Python, Visual Studio Code in nekaterimi knjižnicami po navodilih dostopnih na: https://www.youtube.com/watch?v=PWSombIVVDw. Če imate pri nameščanju težave pridite v Peskovnik deset minut prej in vam bo izvajalec delavnice pomagal.

&nbsp;

---

&nbsp;

## Osnove dela s kompoziti (forged carbon) - 2. del
### Torek ob 15:00

&nbsp;

Na delavnici bomo razkalupili predhodno laminirane izdelke in jih obdelali do končne kakovosti površine (ang. *post-processing*). Pogovorili se bomo tudi o morebitnih napakah, ki so nastale med izdelovalnim procesom.

&nbsp;

*Zaželena predhodna udeležba na 1. delu delavnice.*

&nbsp;

---

## CAM Fusion360 in CNC obdelava - 2. del
### Sreda ob 14:00

&nbsp;


Na delavnici bomo spoznali pripravo CAM (Computer aided manufacturing) programov na osnovi predhodnih CAD modelov za obdelavo na 3 osnem CNC (računalniško vodenem) rezkarju Hypercut 60200 3G, ki se nahaja v Peskovniku. 

Priprava CAM bo potekala v programu Fusion 360 zaradi dostopnosti, preprostosti uporabe in več kot zadostni funkcionalnosti. Na delavnici bomo poleg teoretičnih osnov rezkanja v programu spoznali načine 2.5 dimenzionalnih CNC rezkalnih operacij. 

&nbsp;

Delavnica bo potekala v več delih. Na prvem delu bomo spoznali upravljanje s strojem (menjava orodij, delo z Mach3 konzolo in vmesnikom, proces zagona in ugašanja). V drugem delu delavnice bomo spoznali delo na dejanskem stroju in 3D CAM odrezovalne operacije v Fusion360, v tretjem pa naprednejše procese obdelave (3D rezkanje namesto 2D).   

&nbsp;

**Opomba:** Na delavnico prinesite lasten prenosni računalnik z nameščenim **Fusion360** programom. Močno zaželena je predhodna udeležba na 1. delu delavnice.

&nbsp;

---

## Trojček osnovnih delavnic za uporabo Peskovnika

### Četrtek med 17:00 in 20:00


&nbsp;

Udeležba na osnovnih delavnicah (FDM 3D tisk, CO2 laser in Osnove uporabe prostora) je potrebna za pridobitev statusa _Pripravnika_ v Peskovniku. Pripravniki lahko prostor uporabljajo skladno s _Pravilnikom o nivojih članov v Peskovniku_, ki je dostopen v zavihku spletne strani "Dokumenti".  

&nbsp;

Za pridobitev statusa _Pripravnika_ je potrebno še podpisati člansko zaobljubo in izpolniti vprašalnik varnosti pri delu dostopen na spletni učilnici FS UL (študenti ostalih članic UL nas glede opravljanja vprašalnika varnosti pri delu kontaktirajte na email *peskovnik.fs.uni-lj.si*). 

&nbsp;

### 17:00 - Osnove uporabe CO2 laserja

&nbsp;

Na delavnici se bomo naučili, kako se varno uporablja CO2 laser, nastavlja njegove nastavitve in pripravlja grafike zanj v programu RDWorks oz. Lightburn. 

&nbsp;

### 18:00 - Osnove 3D tiska (tehnologija FDM/FFF)

&nbsp;

Na delavnici se bomo spoznali z osnovami FDM oz. FFF 3D tiskalnikov. Pogledali si bomo različne vrste 3D tiska, načinov premikanja in podajanja filamentov. Spoznali bomo tudi različne vrste filamentov, šob in podlag za tiskanje.

&nbsp;

Podrobneje si bomo ogledali  tudi program PrusaSlicer in različne nastavitve, ki jih ponuja in različne spletne strani z brezplačnimi modeli. 

&nbsp;

### 19:00 - Varna uporaba Peskovnika

&nbsp;

Delavnica varne uporabe Peskovnika zajema osnovna načela varnosti pri delu z orodji, stroji in nevarnimi snovmi ter uporabo varnostne opreme. Namenjena je zagotavljanju varnega in produktivnega delovnega okolja v Peskovniku. Hkrati na delavnici udeleženci tudi spoznajo, katera oprema in orodja se nahajajo v prostoru in so na voljo za uporabo. 

&nbsp;



---

&nbsp;

## Stružnica za začetnike - 1. del

### Petek ob 14:00

&nbsp;

Delavnica je namenjena študentom, ki se želijo naučiti osnov dela s stružnico. Na delavnici se boste naučili osnovnih tehnik uporabe stružnice, kot so nastavljanje hitrosti vrtenja in pomikov, vpenjanje kosa, izbira orodja in nastavljanje globine rezanja. Poleg tega boste spoznali varnostne ukrepe pri delu s stružnico ter se naučili prepoznati in preprečevati morebitne nevarnosti. Ob koncu delavnice naj bi vsak udeleženec imel dovolj znanja za (samostojno) varno delo na stružnici v Peskovniku.

&nbsp;

Delavnica je namenjena tako začetnikom kot tudi tistim z že nekaj izkušnjami, ki bi želeli uporabljati stružnico in orodja v Peskovniku.
 
&nbsp;
&nbsp;









# [PRIJAVA NA DELAVNICE (prijave so odprte do zapolnitve mest)](https://1ka.arnes.si/a/c8ab1030)

&nbsp;

Prijavi se na delavnice, ki te zanimajo in katerih se imaš namen udeležiti.
Če si se na delavnico prijavil/a pa se je ne moreš udeležiti nam to prosim pravočasno sporoči na [peskovnik@fs.uni-lj.si](mailto:peskovnik@fs.uni-lj.si), da lahko tvoje mesto na delavnici sprostimo za koga drugega.

&nbsp;

*Če v tem tednu ni delavnice, ki bi te zanimala, nam lahko prek obrazca https://1ka.arnes.si/potencialnedelavnice sporočiš katere delavnice oz. izobraževanja bi te zanimala, da jih skušamo v prihodnosti izvesti več.*

&nbsp;

**Če pa imaš zanimiva (bolj ali manj tehnična in praktična) znanja, ki bi jih želel deliti med druge študente pa si povabljen/a, da pripraviš in izvedeš delavnico v Peskovniku (npr. vlivanje aluminija, kovanje, šivanje, delo z usnjem, vakuumiranje plastike, brizganje, hydrodipping, airbrush, Arduino, popravljanje motorjev, radioamaterstvo, izdelava tiskanih vezij,...). Za pripravo nove delavnice nam piši na [peskovnik@fs.uni-lj.si](mailto:peskovnik@fs.uni-lj.si) oz. se oglasi v Peskovniku, da se dogovorimo o poteku in načinu dela.**

