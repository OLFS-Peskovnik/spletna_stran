---
title: "Delavnice v tednu 24. 11. - 28. 11. 2025"
date: 2025-11-20T12:30:00+02:00
description: ""
prijava: "https://1ka.arnes.si/aktualnedelavnice"
---

# [PRIJAVA NA DELAVNICE (prijave so odprte do zapolnitve mest)](https://1ka.arnes.si/aktualnedelavnice)

&nbsp;

&nbsp;

&nbsp;



## Trojček osnovnih delavnic za uporabo Peskovnika

### Ponedeljek med 15.00 in 18.00


&nbsp;

Udeležba na osnovnih delavnicah (FDM 3D tisk, CO2 laser in Osnove uporabe prostora) je potrebna za pridobitev statusa _Pripravnika_ v Peskovniku. Pripravniki lahko prostor uporabljajo skladno s _Pravilnikom o nivojih članov v Peskovniku_, ki je dostopen v zavihku spletne strani "Dokumenti".  

&nbsp;

Za pridobitev statusa _Pripravnika_ je potrebno še podpisati člansko zaobljubo in izpolniti vprašalnik varnosti pri delu dostopen na spletni učilnici FS UL (študenti ostalih članic UL nas glede opravljanja vprašalnika varnosti pri delu kontaktirajte na email *peskovnik.fs.uni-lj.si*). 

&nbsp;

### 15.00 - Osnove uporabe CO2 laserja

&nbsp;

Na delavnici se bomo naučili, kako se varno uporablja CO2 laser, nastavlja njegove nastavitve in pripravlja grafike zanj v programu RDWorks oz. Lightburn. 

&nbsp;

### 16.00 - Osnove 3D tiska (tehnologija FDM/FFF)

&nbsp;

Na delavnici se bomo spoznali z osnovami FDM oz. FFF 3D tiskalnikov. Pogledali si bomo različne vrste 3D tiska, načinov premikanja in podajanja filamentov. Spoznali bomo tudi različne vrste filamentov, šob in podlag za tiskanje.

&nbsp;

Podrobneje si bomo ogledali  tudi program PrusaSlicer in različne nastavitve, ki jih ponuja in različne spletne strani z brezplačnimi modeli. 

&nbsp;

### 17.00 - Varna uporaba Peskovnika

&nbsp;

Delavnica varne uporabe Peskovnika zajema osnovna načela varnosti pri delu z orodji, stroji in nevarnimi snovmi ter uporabo varnostne opreme. Namenjena je zagotavljanju varnega in produktivnega delovnega okolja v Peskovniku. Hkrati na delavnici udeleženci tudi spoznajo, katera oprema in orodja se nahajajo v prostoru in so na voljo za uporabo. 

&nbsp;


---


&nbsp;

## Simulacija RC letenja

### Torek, ob 15:00



&nbsp;

Na delavnici se bomo spoznali z osnovami modelarskih krmilnih sistemov in komponent (oddajnik, sprejemnik, ESC, motorji, propelerji, servomotorji) ter se naučili osnov RC letenja v virtualnem okolju (simulatorju).

&nbsp;

Modelarsko poznavanje elektronike je osnova za gradnjo in krmilne sisteme brezpilotnih letal, znanje vodenja in krmiljenja, pridobljeno v virtualnem okolju pa prihrani marsikater trši pristanek oz. potencialno strmoglavljenje letala.

&nbsp;


---


&nbsp;

## Adobe Lightroom

### Sreda, ob 15:00


&nbsp;

Na delavnici se bomo spoznali z delovanjem programa Adobe Lightroom, katerega se uporablja za naknadno obdelavo digitalnih fotografij (ang. *post-processing*). 

S funkcijami, ki jih omogoča program in ki jih bomo na delavnici spoznali je fotografije možno obdelati tako, da so barvno bolj ustrezne in zgledajo lepše. 




&nbsp;


---


&nbsp;


## CAM Fusion360 in CNC obdelava - 2. del

### Petek ob 15:00

&nbsp;


Na delavnici bomo spoznali pripravo CAM (Computer aided manufacturing) programov na osnovi predhodnih CAD modelov za obdelavo na 3 osnem CNC (računalniško vodenem) rezkarju Hypercut 60200 3G, ki se nahaja v Peskovniku. 

Priprava CAM bo potekala v programu Fusion 360 zaradi dostopnosti, preprostosti uporabe in več kot zadostni funkcionalnosti. Na delavnici bomo poleg teoretičnih osnov rezkanja v programu spoznali načine 2.5 dimenzionalnih CNC rezkalnih operacij. 

&nbsp;

Delavnica bo potekala v več delih. Na prvem delu bomo spoznali upravljanje s strojem (menjava orodij, delo z Mach3 konzolo in vmesnikom, proces zagona in ugašanja). V drugem delu delavnice bomo spoznali delo na dejanskem stroju in 3D CAM odrezovalne operacije v Fusion360, v tretjem pa naprednejše procese obdelave (3D rezkanje namesto 2D).   

&nbsp;

**Opomba:** Na delavnico prinesite lasten prenosni računalnik z nameščenim **Fusion360** programom. Močno zaželena je predhodna udeležba na 1. delu delavnice.

&nbsp;

&nbsp;







# [PRIJAVA NA DELAVNICE (prijave so odprte do zapolnitve mest)](https://1ka.arnes.si/aktualnedelavnice)

&nbsp;

Prijavi se na delavnice, ki te zanimajo in katerih se imaš namen udeležiti.
Če si se na delavnico prijavil/a pa se je ne moreš udeležiti nam to prosim pravočasno sporoči na [peskovnik@fs.uni-lj.si](mailto:peskovnik@fs.uni-lj.si), da lahko tvoje mesto na delavnici sprostimo za koga drugega.

&nbsp;

*Če v tem tednu ni delavnice, ki bi te zanimala, nam lahko prek obrazca https://1ka.arnes.si/potencialnedelavnice sporočiš katere delavnice oz. izobraževanja bi te zanimala, da jih skušamo v prihodnosti izvesti več.*

&nbsp;

**Če pa imaš zanimiva (bolj ali manj tehnična in praktična) znanja, ki bi jih želel deliti med druge študente pa si povabljen/a, da pripraviš in izvedeš delavnico v Peskovniku (npr. vlivanje aluminija, kovanje, šivanje, delo z usnjem, vakuumiranje plastike, brizganje, hydrodipping, airbrush, Arduino, popravljanje motorjev, radioamaterstvo, izdelava tiskanih vezij,...). Za pripravo nove delavnice nam piši na [peskovnik@fs.uni-lj.si](mailto:peskovnik@fs.uni-lj.si) oz. se oglasi v Peskovniku, da se dogovorimo o poteku in načinu dela.**

