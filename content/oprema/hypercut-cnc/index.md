---
title: "CNC rezkalnik HyperCUT 60200 pro"
date: 2023-01-03T17:02:25+01:00
description: ""
---

CNC rezkalnik se uporablja za natančno obdelavo različnih materialov, kot so pene, vezana plošča, masivni les, plastike in aluminij. Iz surovca materiala odstranjuje material s pomočjo rezkarjev različnih dimenzij in oblik do končnih dimenzij in oblik izdelka.

&nbsp;

CNC ima delovno površino velikosti 2000 x 600 x 300 mm. Opremljen je z vakuumsko mizo, ki na osmih prekatih drži ploščate obdelovance na mizi, poleg tega pa je za vpenjanje na voljo še _scrapboard_ in primež, ki se pritrdi na obdelovalno mizo. Stroj ima tri obdelovalne glave (ang. _spindle_), torej imamo lahko vpeta tri orodja hkrati, kar poveča učinkovitost obdelave.

&nbsp;

V Peskovniku za pripravo datotek za obdelavo uporabljamo program Autodesk Fusion 360. Kontroler in vmesnik na CNC rezkalniku je Mach 3.

&nbsp;

Za uporabo CNC rezkalnega stroja v Peskovniku je potrebno narediti usposabljanje "Fusion 360 CAM - 101", ki poteka v vnaprej napovedanih terminih, dostopnih na spletni strani Peskovnika.

&nbsp;
