---
title: "Univerzalna stružnica US5X1000 PLUS"
date: 2023-01-03T17:02:25+01:00
description: ""
---

Stružnica se uporablja za obdelavo osno-simetričnih obdelovancev iz kovin in plastike. Vanjo lahko vpnemo obdelovance do maksimalnih dimenzij 350 x 1000 mm. Na stroj lahko namestimo 3 ali 4-čeljustno vpenjalno glavo. Menjava orodij je enostavna zaradi uporabe več držal z hitrim izpenjanjem. Na osi stroja so nameščene merilne letve, zato je pomike možno nadzirati s pomočjo digitalnega prikazovalnika. Z različnimi prestavami stroja lahko dosežemo različne obrate stroja in podajanja na obrat glede na izračunane parametre obdelave.

&nbsp;

V Peskovniku primarno uporabljamo karbidne rezalne ploščice za rezanje aluminija in jekla, na voljo pa je tudi nekaj HSS nožev, ki se jih nabrusi v poljubno obliko. Na voljo so orodja za čelno in prečno struženje in izstruženje, struženje notranjih in zunanjih navojev ter svedri za vrtanje različnih dimenzij. 

Na voljo je tudi merilno orodje (merilne urice, mikrometri, kljunasta merila) potrebno za natančno merjenje in pozicioniranje obdelovancev.

&nbsp;

Za uporabo stroja v Peskovniku je potrebno narediti usposabljanje "Osnove uporabe stružnice - 101", ki poteka v vnaprej napovedanih terminih, dostopnih na spletni strani Peskovnika.

&nbsp;

<!--Univerzalna stružnica US5x1000 Plus je vsestranski stroj, ki se uporablja za oblikovanje in rezanje različnih materialov, kot so kovine in tehnična plastika. Razdalja med vretenom in konico stružnice znaša 1000 mm, stroj pa lahko obdela obdelovance s premerom do 350 mm. Stroj je opremljen z močnim motorjem, 3-čeljustno glavo in hitrovpenjalnim držalom za orodja, kar omogoča hitro in učinkovito menjavo orodij. Poleg tega ima digitalni prikaz za natančno merjenje globine reza. Stružnica je primerna za profesionalno uporabo in je zgrajena iz visokokakovostnih materialov, da zagotavlja vzdržljivost in zanesljivost.-->

