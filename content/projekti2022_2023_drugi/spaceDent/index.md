---
title: "Space Dent"
date: 2023-02-20T17:02:25+01:00
description:
projektnoobdobje: "Zima 2022"
---
 ## Opis projekta
Študentski projekt SpaceDent v sodelovanju z Evropsko vesoljsko agencijo, Medicinsko fakulteto in Peskovnikom predstavlja prvi korak k pripravi dentalne medicine na večletne Artemis misije na Luno in Mars. S projektom so študenti letos januarja zmagali na natečaju študentskega PETRI programa Evropske vesoljske agencije, kar jim je omogočilo opravljanje raziskave v breztežnosti. Namen SpaceDent-a, študentske raziskovalne ekipe, je ugotoviti, ali je sposobnost prepariranja in izdelovanja zalivk v mikrogravitaciji dovolj nadzorovana v primerjavi s prepariranjem in plombiranjem na Zemlji za varno in zanesljivo zdravljenje astronavtov.
Raziskavo bodo izvedli novembra letos, ko bosta študenta dentalne medicine nad Atlantskim oceanom med tremi paraboličnimi leti (93 parabol in 30 minut mikrogravitacije), izvedla stomatološke posege v breztežnosti. Za izvedbo raziskave študentje strojništva in elektrotehnike izdelujejo paraboličnemu letu prilagojeno konstrukcijo, ki ponazarja poenostavljeno okolje stomatološke obravnave. 
Konstrukcija bo imela dimenzije 900 x 700 x 500 mm, sestavljena bo iz aluminija, imela bo izolirano raziskovalno okolje, osvetlitev, filtrirni sistem, proces se bo snemal, pri tem pa se bodo upoštevali vsi varnostni standardi letalske industrije. 
