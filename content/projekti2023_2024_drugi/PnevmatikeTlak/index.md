---
title: "Pametni sistem za nadzor tlaka v pnevmatikah"
date: 2022-10-01T17:02:25+01:00
description: ""
projektnoobdobje: "Zima 2022"
---
## Opis projeka
Projekt »Pametni sistem za optimizacijo tlaka v pnevmatikah« je inovativna rešitev, zasnovana posebej za uporabo na dirkališčih, kjer ima pravilni tlak v pnevmatikah ključno vlogo pri zagotavljanju varne in predvsem hitre vožnje. Ta sistem ima izjemen vpliv na izboljšanje oprijema na dirkališču ter preprečevanje morebitnih deformacij pnevmatik. Omogoča napihovanje ali izpuščanje zraka v vseh štirih pnevmatikah hkrati, pri čemer stalno nadzira trenutni tlak. Zmožen je kar štirikrat hitreje napihniti ali spustiti vse štiri pnevmatike v primerjavi z navadnim enojnim sistemom za napihovanje. Zaradi dodatka računalniškega nadzora z mikroračunalnikom je proces avtomatiziran. Sestavljen je iz kompresorja, števca za nadzor tlaka, komplet cevi in priključkov, senzorjev in pametnega računalnik za nadzor. Vse te komponente so varno shranjene v ohišju, ki olajša prenašanje na dirkališče in hkrati omogoča enostavno shranjevanje.