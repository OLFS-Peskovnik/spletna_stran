---
title: "Večosni simulator vožnje"
date: 2022-10-01T17:02:25+01:00
description: ""
projektnoobdobje: "Zima 2022"
---
## Opis projeka
Simulator vožnje je predstavljal korak višje oz. bližje željam študentov na Fakulteti za strojništvo UL. Veliko študentov se zanima za avtomobilizem, bolj natančno za dirkanje z avtomobili. Tukaj se je ekipa odločila, da približa občutke z dirkališča v Peskovniku, saj so razbrali ogromno interesa iz udeležbe na delavnicah Osnove dirkanja z avtomobili. Združili smo moči in skonstruirali in sestavili svoj simulator vožnje. Deluje s pomočjo servo aktuatorjev, ki se jih kontrolira preko krmilnika in programske opreme na računalniku. Simulator podatke zajema iz računalniške igre Assetto corsa in jih nato obdela. Slednje preko računalniškega programa Simhub pretvori v gibanje servo motorjev. Le-ti so povezani na linearna vodila, ki so zmožna premikati celotno konstrukcijo v 3 oseh. Simulator se od drugih razlikuje predvsem po zajemu podatkov. Zajema primarno tiste, ki popisujejo lego pnevmatike in amortizerjev glede na asfalt. Slednji so pomembni za voznika, saj lahko le-ta tako analizira, kdaj dirkalniku spodrsuje in kdaj ne. Voznik ima na sebi VR očala, ki dajejo še bolj pristen občutek za volanom. Tako lahko odpelje kar se da hiter krog in hkrati podoživi približek vožnje na dirkališču.